Voel jij je schuldig als je weer eens de tv aanzet, inplaats van dat je een boek leest? Dan hebben wij goed nieuws. Volgens een bio-ethicus kun je je morele wijsheid namelijk ook opkrikken door het kijken naar een serie op Netflix.

Ellen ter Gast vertelt aan Editie NL dat series kijken samen met je kinderen ze veel sociale wijsheid kan bijbrengen. „En je leert er ook nog eens van!” Volgens ter Gast kun je door het kijken naar series veel leren over het gedrag van mensen.

JUISTE BESLISSING
„Waarom doen ze iets wel of juist niet? Hoe moeilijk is het om een juiste beslissing te maken? Hoe gaan verschillende mensen met verschillende situaties om?”


Ter Gast vervolgt dat er in series, net als in het echte leven, sprake is van verschillende karakters met allemaal hun eigen imperfecties. „Door die karaktereigenschappen, imperfecties en situaties te bespreken met je kinderen, kunnen ze er wat mee doen in het ‘echte’ leven. De persoon in de serie handelt zo, je kinderen kunnen zich dan afvragen: ‘hoe zou ik deze situatie handelen en waarom?’”

ACTUEEL
Het zou volgens ter Gast bijdragen aan het voorspellend vermogen en de morele wijsheid van kinderen vergroten. Ook voor volwassenen heeft het kijken naar series samen met hun kinderen nut. „Je leert je kinderen er beter door kennen, zo kom je erachter hoe ze over bepaalde situaties denken. Maar ook is het handig om een beeld te krijgen van wat er zich afspeelt in de omgeving van je kind. In jeugdseries worden namelijk dingen behandeld die actueel zijn onder die doelgroep. Zo kun je daar als ouder op inspelen.”